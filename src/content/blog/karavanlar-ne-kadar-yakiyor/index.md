---
slug: /blog/karavan-ne-kadar-benzin-yakar
date: 2021-09-21
title: Karavan Ortalama Ne Kadar Yakar?
featureImage: fuel-price.jpg
excerpt: "Karavan yapım maliyetimizi bütçemize uydurduk e iyi hoş ama bu arabanın yakıt maliyeti ne olacak?" dediğinizi duyar gibiyiz. Gelin bugün bu konuyu ele alalım.
---
"Karavan yapım maliyetimizi bütçemize uydurduk e iyi hoş ama bu arabanın yakıt maliyeti ne olacak?" dediğinizi duyar gibiyiz. Gelin bugün bu konuyu ele alalım.

## Arabaların Yakıt Maliyeti

Öncelikle yakıt maliyetini nasıl hesapladığımızdan bahsedelim. Bir araba 100 km'de yaklaşık 8 litre benzin yakıyorsa ve o gün itibari ile benzinin litresi 8 TL ise 100 km seyahat maliyeti normal şartlar altında 64 TL olacaktır. Tabi ki bu fiyat ortalama değerler üzerinden hesaplanmıştır. Günlük trafikten araç içerisindeki kişi sayısına kadar bu değerler değişiklik gösterebilir. 100 km'de 64 TL değerinde yakıt tüketen bir aracın km maliyetine 64 kuruş diyebiliriz.

## Minibüs & Midibüs Yakıt Maliyeti

Rotasız Karavan olarak evimiz olmadan önce araçlarımızı uzun süreler öğrenci servisleri olarak kullandığımız için bu araçlarla çok uzun süredir haşır neşir olduğumuzu söyleyebiliriz. Bir servis aracı trafik içi günlük kullanım ve içerisinde öğrenci bulundurduğu haliyle ortalama 100 km'de 9 litre yakıt tüketmekte. Ancak iş karavan olunca biraz değişiyor.

## Karavanların Yakıt Tüketimi

Karavanları baz aldığımızda ise malzeme ağırlığı ile birlikte elbet bu miktar artıyor ancak yolcu ağırlıklı bir araç baz alınarak hesapladığımız değer olduğu için bu artış sanıldığı gibi yüksek miktarlar olmuyor. Yine aynı şekilde karavanımızı şehir içi trafiğinden uzakta kullandığımız için de bununla birlikte yine yakıt maliyetimiz dengeleniyor. Ancak ısınma soğutma gibi özellikler devreye girdiğinde tükettiğimiz yakıt kullandığımız zamanla doğru orantılı olarak artmakta.

## Sonuç

Karavanımız yolculuk için 100 km'de ortalama 9 litre yakıt tüketse de yakıta ihtiyaç duyulan diğer özellikler ile birlikte bu tüketim artmakta. O yüzden yakıt tüketimini hesaplarken her zaman ortalama 100 km'de yakıt tüketimine artı 1 litre eklemekte fayda var. Rotasız Karavan olarak karavanlar hakkında merak ettiğiniz her şeyi keyifle cevaplıyoruz. Merak ettiğiniz bütün sorularınızı ücretsiz danışmanlık hizmetimizden yararlanarak sorabilirsiniz. Sevgilerle.